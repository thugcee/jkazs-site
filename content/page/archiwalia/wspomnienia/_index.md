---
title: "Wspomnienia"
description: Zapraszamy do publikowania swoich wspomnień. Materiały można przesyłać na adres norbert_z@wp.pl.
date: 2024-02-17T14:14:29+01:00
layout: single
image: 
hidden: true
---

# Wspomnienia z dawnych lat JK AZS

- [Ostatni rejs jachtu DAL II](./ostatni-rejs-dal-ii-1998-ziemowit-ostrowski/) - 1998, Ziemowit Ostrowski
- [Wieziem na północny kraniec Bałtyku](./witeziem-na-północny-kraniec-bałtyku/) - Wojciech Siłka
- [Mistrzostwa Polski w Żeglarstwie](./janusz-szyndler-mistrzostwa-polski/) - 1971, Janusz Szyndler
- [Chorwacja](./janusz-szyndler-chorwacja/) - Janusz Szyndler
- [Trzy wspomnienia z Grecji](./trzy-wspomnienia-z-grecji-janusz-szyndler/), Janusz Szyndler
- [Rejs na Jadranie](./rejs-na-jadranie-janusz-szyndler/), Janusz Szyndler
- [s/y "WITEŹ II"](./sy-witeź-ii-piotr-owczarski/), Piotr Owczarski
- [Mój pierwszy rok w JK AZS](./mój-pierwszy-rok-w-jk-azs/), Izydor Węcławowicz

## Fragment "Marią przez Pacyfik"

(zs) Na Pacyfiku, gdzieś pomiędzy Galapagos a Markizami, z kosza dziobowego "Marii"
obserwowali igraszki delfinów albo Ludek rozgrywał z Kazikiem Jasicą kolejną
partię szachów, i w takiej to chwili trzeciego z załogi naszły wspomnienia, owe
nostalgiczne obrazy wyobraźni, które przywołały odległe czasy, miejsca i
przyjaciół:


> <p class="first">" ...Złapaliśmy prawdziwy pasat południowo-wschodni. Niebo w cumulusach, ale tych ładnych, bez ciemnego odcienia, równy wiatr 4-5 stopni Beauforta, prędkość 6 węzłów. Mile lecą, wszyscy jacyś raźniejsi, nawet sterowanie sprawia przyjemność. A jeszcze prąd pomaga, dziś "utarg" będzie niezły.</p>
> <p class="indent">I nie wiadomo skąd przyszły wspomnienia. Kilkanaście lat temu, ba, przecież to przeszło dwadzieścia, nie przypuszczałem, że zamienię Jezioro Dąbskie na Pacyfik. W owych czasach wyprawa do Inoujścia, Lubczyny czy na Świętą była równie ekscytująca jak rejsy pierwszych żeglarzy w nieznane. Przecieraliśmy szlaki (tak nam się przynajmniej wydawało) na łódkach własnoręcznie skonstruowanych ze szczątków poniemieckich jachtów. Gięliśmy wręgi w parniku zrobionym ze starej rynny, szyliśmy żagle, w czym niektórzy doszli do perfekcji, że wspomnę tylko o Jurkach: Borowcu i Szałajce, czy Zbyszku Gerlachu.</p>
> <p class="indent">Pamiętam zapach tych bawełnianych żagli, przewianych wiatrem i wygrzanych w słońcu, żagli, pod którymi spaliśmy na twardych deskach koi. Nie zastąpią ich najlepsze śpiwory ani miękkie materace i wyściełane koje.</p>
> <p class="indent">Dawne to czasy, lecz do dziś przetrwały nazwy różnych zakątków Dąbskiego, takich jak Meduzostan, Ziemia Umbriagi, Marysin, Przylądek Białego Słonia - któż jednak pamięta, że ochrzcili je żeglarze AZS ? Wielu z nich już nie żegluje, lecz wystarczy przypomnieć im "Kaczorka", "Tuńczyka", "Przygodę" czy "Wicherka", a krew szybciej zatętni w żyłach. A "Witeź II" i "Swantewit" ? Pod okiem niezmordowanego "prezesa" - Jurka Borowca wstawialiśmy wręgi i deski poszycia tym rozsypującym się wrakom, nie mając pojęcia o szkutnictwie. "Witezia" już nie ma, podobnie jak wielu innych jachtów, ale pozostały wspomnienia, pełne zabawnych historyjek, ciekawych postaci, a przede wszystkim owej radości życia, którą mogliśmy znaleźć w żeglarstwie..."</p>
> <br/><cite>Antoni Jerzy Pisz "Marią przez Pacyfik", Wydawnictwo Morskie, Gdańsk 1982, str. 141.</cite>
