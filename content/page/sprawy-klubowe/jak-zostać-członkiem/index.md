---
title: Jak zostać członkiem klubu
date: 2022-12-04
---
**Jacht Klub AZS** zaprasza studentów i młodzież szkół średnich; żeglarzy i chętnych do uprawiania żeglarstwa, do przyłączenia się do nas.
Oferujemy możliwość żeglugi na jachtach mieczowych i balastowych; współorganizowania rejsów po Jeziorze Dąbskim, po Zalewie Szczecińskim, rejsów morskich i oceanicznych. Tu poznasz ciekawych ludzi, wielu znanych i uznanych żeglarzy.

### Jak się zapisać? To bardzo proste

1. Przyjść do sekretariatu klubu (ul. Przestrzenna 9), pobrać deklarację i wypełnić.
2. Po przyjęciu do klubu i opłaceniu wpisowego regularnie opłacać składki członkowskie:
   - studenci: 120 zł rocznie,
   - pozostali 240 zł rocznie,
   - wpisowe wynosi 500 zł (30 zł dla studentów).
3. Członek klubu może wstąpić do maszoperii jachtu klubowego, korzystać z infrastruktury klubu.
4. Na członku klubu spoczywają obowiązki: przestrzeganie statutu klubu oraz odpracowywanie 10 godzin rocznie na rzecz klubu.
5. Minimalna składka roczna członków wspierających wynosi 50 zł.
